<div class="about">
  <h2>Over Ons</h2>
  <p>De Stichting Leefbaar Zuidendijk en directe omgeving - kort gezegd Stichting Zuidendijk - komt op
voor een prettige woonomgeving voor de bewoners van het stukje Zuidendijk tussen de De Savornin-
Lohmanweg en de Laan der Verenigde Naties. Onze dijk vormt de grens tussen de wijken Crabbehof
(oostkant) en Wielwijk (westkant) in Dordrecht.
Al voor de oprichting van de Stichting organiseerden de bewoners straatspeeldagen,
schoonmaakacties en andere initiatieven. In 1998 hebben diezelfde bewoners de Stichting opgericht
en zijn onder deze naam verder gegaan.
  </p>
<p>
Leefbaarheid speelt een centrale rol in de activiteiten van de Stichting en heeft te maken met
aandacht voor:
</p>
<ul>
	<li> het groen en de dieren op de dijk in samenwerking met de opzichter Groen van de gemeente. </li>
	<li> veiligheid, bijvoorbeeld wat betreft verkeer en inbraakpreventie. </li>
	<li> cultuurhistorische waarde van onze dijk: de meeste van onze dijkhuizen zijn meer dan honderd jaar oud en kennen een rijke geschiedenis. Denk ook aan ons bruggetje Crabbeheul. </li>
	<li> recreatie en ontspanning op de dijk: de Zuidendijk is onder andere een deel van een zogenaamde LAW (lange afstand wandeling) en van een fietsroute. Bovendien is het hier één van de weinige plekken in de wijk die de moeite waard zijn om een straatje om te gaan. </li>
	<li> gezelligheid in de vorm van ontmoetingsdagen voor bewoners. </li>
	<p>
Enkele keren per jaar brengen we een nieuwsbrief uit om iedereen op de hoogte te houden van
nieuwe ontwikkelingen of uit te nodigen voor een aankomende burenontmoetingsdag.
We nemen als Stichting deel aan het Leefbaarheidsoverleg (LBO) Crabbehof en Wielwijk, zodat we op
de hoogte blijven van wat er speelt. De LBO’s worden georganiseerd door de betreffende
wijkmanagers.
	</p>
	<p>
Via onze directe contacten met de gemeente, het gemeentenieuws in Dordt Centraal en via digitale
kanalen houden we het voorgenomen beleid van de gemeente in de gaten en nemen we deel aan
inspraakmogelijkheden. Mocht het beleid van de gemeente in strijd zijn met onze opvatting van
leefbaarheid, dan probeert de Stichting zienswijzen of bezwaarschriften in te dienen, natuurlijk met
zoveel mogelijk handtekeningen van de bewoners.</p>
</div>
